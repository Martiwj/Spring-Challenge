# MAPS Spring Challenge

De som startet MAPS drev mye med konkurranseprogrammering gjennom [Topcoder](https://www.topcoder.com/). Det var gøy og flott, men man kunne ikke bruke Python! Det var et problem, siden grunnlegger [Jing Kjeldsen](https://www.linkedin.com/in/jing-ven%C3%A5s-kjeldsen-64083828/?originalSubdomain=no) elsket Python. Da tok han saken i egne hender, og laget en egen greie: [MAPS Python Challenge](https://github.com/MAPSuio/python-challenge-2014)! Her skulle man _bare_ bruke Python! :snake:

Senere ble dette utgrenet til MAPS Spring Challenge, der man ikke engang trengte å løse oppgaver gjennom programmering i det hele tatt.

To ting som derimot forble:

- Arrangementet ble holdt på våren
- Alle oppgavene var laget av medlemmer av MAPS

## Må vi lage oppgavene selv??

Ja! Men dette er jo en stor del av moroa. Man lærer kjempemasse av å lage oppgaver i ulik vanskelighetsgrad, løse sine egne idéer, og skrive morsomme oppgavetekster.

Hvis det blir vanskelig, kan man også spørre alumni! Det er alltid innafor, hehe\<3 Man kan også sjekke ut oppgavene fra tidligere år, som f.eks. [2022](https://github.com/MAPSuio/Spring-Challenge-22) eller [2017](https://github.com/MAPSuio/spring-challenge17).

## Okey, men hva gjør vi så med disse oppgavene?

Man kan bruke et repository på GitHub, som har vært standerden frem til MSC 2023. Hva skjedde i 2023 spør du?

Alumni Jesper Norgård og Martin Jensen lagde en nettside i Svelte, koblet til Firebase! Den fungerer som AOC, der man bare trenger å levere et svar, også oppdateres leaderboardet kontinuerlig. Veldig kult og gøy. Kan også eventuelt brukes til andre konkurranser!

Det er bare å sende dem en melding, kanskje det også vil komme en guide av noe slag etter hvert \:D

## Så gøy! Hva annet må ordnes?

Siden man ikke kan booke rom i helger (MSC pleier å falle på en lørdag, som andre proggekonkurranser (i.e. NCPC, Bergen Open, IDI Open, etc.)), må man bare få okkupert et rom. Tidligere har man holdt det på Caml.

I tillegg må man kjøpe inn snacks, frukt, brus etc. Om noen har mulighet, settes det ofte pris på at man har med en kaffekanne fra Escape! Også er det alltid nice å bestille noe ordentlig mat, siden konkurransen gjerne varer i noen timer. [Pizza](https://github.com/MAPSuio/intern/blob/master/MAPS%20101/PIZZA.md) pleier å slå an \;\)
